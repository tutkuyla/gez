---
layout: post
title:  "İğneada — Yeşil ve daha yeşil…"
featured: true
featuredImage: "https://farm5.staticflickr.com/4438/36413711021_cd45f522d0_k_d.jpg"
date:   2017-06-20 23:17:29 +0300
categories: gezi
tags: turkiye trakya igneada
---
İğneada Longoz Ormanları ile adını duyurmuş Kırklareli’ ye bağlı küçük bir sahil kasabası. Haritadan bakılınca bu ufacık görünen kasaba aslında içi dolu fıçı. Longoz ormanlarıyla, deniziyle, gölüyle , kumsalıyla, doğasıyla insanı kendine hayran bırakıyor.

Peki nedir bu Longoz ormanları? Longoz, denize doğru akan derelerin getirdiği kumların birikerek kıyıda set oluşturması ve dere ağzını kapatması sonucu akarsuyun biriktiği yerde oluşan bir özel ekosistemdir. (Alıntı:[longozukoru](http://longozukoru.org/ "longozukoru"){:target="_blank"})

İğneada Longoz ormanları Avrupa’ nın en büyük 2. subasar ormanı olma özelliğini taşıyor. Bu eşsiz ekosisteme sahip bölgede Türkiye’ de bulunan kuş türlerinin yarısını burada görmek mümkün oluyormuş, ayrıca orman içerisinde birçok endemik türün de yaşadığı biliniyor. Yılın belirli dönemlerinde su içerisinde kaldığı için çok farklı bitki ve hayvan türlerine ev sahipliği yapıyormuş. Hal böyleyken, longoz ormanının devamı olan Bulgaristan’ da yer alan Stranja Doğal Parkı içerisinde çadır kurmaya bile izin verilmiyorken, İğneada Longoz ormanları 2015 den beri Nükleer Santral, Termik Santral ve Çimento fabrikaları ile adını duyuruyor. Ne yazık ki bu eşine az rastlanan doğa harikası büyük bir risk altında. Umarız bu yanlıştan biran önce dönülür. 

İğneada Longoz ormanlarının geleceği çok da belli değil, bizce çok geçmeden bir hafta sonu buraya bir şans verin. Zaten *İstanbul’ a çok uzak olmasın! Aman ben hafta sonu için o kadar yol çekemem! Yakın olsun ama şehirden de uzak olsun! Tıklım tıklım eğlence yerleri ile dolu tatil yerlerindense, ben doğa ile başbaşa olmak isterim!* diyenler için bizce mutlaka gidip görmesi gereken bir yer. Şunu da belirtmek gerekir ki, hafta sonu tek tatilim onda da dinlenmek isterim diyenler için çok da uygun değil. Sokaklarında kaybolacağınız, butik otelleri , özel plajları… olan bir yer değil İğneada. Ama doğayı seviyorsanız, beklentiniz doğa ile iç içe olacağınız bir hafta sonu ise İğneada tam da size göre bir yer. 
Bir de bizden size küçük bir tüyo “İstanbulda yaşayanlar burayı keşfetmiş, bizce çok kalabalık olmayan bir zamanda gidin (Sezon başalamadan ya da sezon sonunda giderseniz, keyfiniçıkara çıkara gezebilirsiniz.”
Biz gittik, gezdik, eğlendik ve gördüklerimizi not ettik. 

## İğneada nerede? Nasıl Gidilir ? 
İğneada Türkiyenin en kuzey batısında Bulgaristan - Türkiye sınırında yer alan Mutludere Irmağı’ na 5 km’ lik mesafede bulunmaktadır. Karadeniz ‘ e uzun bir kıyısı olan belde, Kırklareli’ nin Demirköy ilçesine bağlıdır.

#### İğneada' ya toplu taşıma ile gelecekseniz;
- İstanbuldan yaz dönemi bazı otobüs firmalarının direk İğneada’ ya seferleri bulunuyormuş.Bunun için google’ lamanızı tavsiye ederiz. 
- İstanbul dışından geliyorsanız ya da İğneada’ ya direk giden bir sefer bulamadıysanız, Kırklareli’ ne otobüs ile gelip, İğneada minibüsleri ile beldeye ulaşabilirsiniz. 

#### İğneada’ ya özel aracınızla gidecekseniz; 

- İğneada- İstanbul’ arası 230 km ve yolculuk süresi yaklaşık 3 saat sürmektedir. 
- İğneada — Kırklareli merkez arası 97 km ve yolculuk süresi yaklaşık 1 saat 40 dk’ dır. 

<iframe src="https://www.google.com/maps/embed?pb=!1m18!1m12!1m3!1d23767.178567160656!2d27.973060350659487!3d41.87355556384403!2m3!1f0!2f0!3f0!3m2!1i1024!2i768!4f13.1!3m3!1m2!1s0x40a0e8a2cb7621ad%3A0x5426b5a8c74963d1!2zxLDEn25lYWRhLCAzOTUwMCBEZW1pcmvDtnkvS8SxcmtsYXJlbGk!5e0!3m2!1sen!2str!4v1502662706761" width="600" height="450" frameborder="0" style="border:0" allowfullscreen></iframe>

## İğneada’ da nerede kalınır? 
İğeneada’ da önerebileceğimiz Ege tatil yörelerindeki gibi güzel butik oteller malesef bulunmuyor. Herkesin en çok bildiği merkezde ve hemen sahilde bulunan İğneada Resort Otel bulunuyor, gördüğümüz kadarıyla tercih edeni de çok. Yaz döneminde duyduğumuz kadarıyla pek yer olmuyormuş, oldukça kalabalık bir otel. 

Ayrıca konaklamak için beldede bir çok pansiyon ve günlük kiralık ev bulunuyor. 

Biz gittiğimiz yerlerde daha sakin ortamlarda konaklamayı seçtiğimiz için, internette biraz araştırma yaptıktan sonra Limanköy Kütüphanesi ve Konukevini bulduk. Tam da bizim istediğimiz gibi bir yerdi. Sezon henüz açılmamış olduğu için şansımıza oda da vardı. İğneada merkezden biraz uzak da olsa da temizliği ve sakinliğinden dolayı iyi ki burayı tercih etmişiz dedik. Detayları yukarıda anlatmıştık.Rezervasyon için Hülya Martin’ e 0536…. nolu telefondan ulaşabilirsiniz. 

Yok arkadaş benim evim sırtımdadır, ben çadırımı alırım kamp yapmaya giderim diyorsanız. Gördüğümüz kadarı ile birkaç kamp yeri de var. Bunlardan en büyük olanı İğneada’ ya girdikten sonra sağ doğru dönülerek ulaşılan bir tarafını sahil, bir tarafını Mert Gülü ve bir tarafını longoz ormanlarına vermiş büyük bir kamp alanı bulunuyor. Bir de merkezden sahil boyunca devam edilirken sahilin hemen kıyısında karşınıza çıkacak olan bir kamp alanı var. Burası daha küçük olmasına rağmen, yerleşik düzenini kurmuş daha çok çadır bulunuyordu. Ancak biz ikisinde de bizzat bulunmadığımız için temizlik, elektrik ve ortak alanlar konusunda maalesef çok bilgimiz bulunmuyor. Bu arada Longoz Ormanları Milli Parkının içinde kamp yapmak ve ateş yakmak yasak bilginize. 

## İğneada’ da nerede, ne yenir ? 
Bir Ege sahil kasabası balık/ meze restaurantı arıyorsanız, şimdiden söyleyeyim hayal kırıklığı yaşarsınız. Öyle cicili bicili balıkçılar falan yok burada. Gördüğümüz kadarıyla birkaç balık restaurant var ancak sezon açılmadığı için biz tatilimiz sırasında gitmemiştik bu nedenle fiyat / performans konusunda maalesef pek bilgimiz yok. Ama köfte severseniz çok seveceğiniz bir önerimiz var. Beldenin tam merkezinde yer alan Dobrodoşli köftecisi var. Sucuk ve köftesini mutlaka denemenizi öneririz. Yanında bir de piyaz ohh mis gibi gider :) Bir de Beğendik köyünde çok güzel tenekede tavuk pişiren yerler varmış. Bizim vaktimiz kalmamıştı yiyemedik. Vaktiniz olursa mutlaka bir şans verin deriz. Tenekede tavuk çok uzun sürede piştiği için önceden telefonla haber verip geleceğinizi bilgilendirmeniz gerekiyormuş, bizden söylemesi :) 

Bir de bizim önerimiz kahvaltı için Kafe Limanköy. Ev yapımı reçelleri ve leziz kahvaltılıkları var. Ayrıca kumda türk kahveleri ve kavunlu dondurması da meşhur bunları da deneyebilirsiniz. Biz gittiğimizde Limanköy Kütüphanesi’ nin hemen yanında bulunuyordu. Ancak daha sonra yeni bir yere taşınmışlar sanırım. Gitmeden önce Foursquare’ den konumuna bakmayı ihmal etmeyin. 

## İğneada’ da denize girilecek yerler? 
İğneada’ nın yaklaşık 7 km’ lik bir Karadeniz sahili bulunuyor. Kumu incecik olan bu sahil, gerçekten çok güzel görünüyor. Şansınıza bir de gittiğiniz dönemde dalga bulunmuyorsa ohhh miss. Ancak dalgalı olduğu dönemlerde su bulanık ve kıyıya bolca yosun vurabiliyormuş, e mağlum Karadeniz nne zaman hırçın olacağı belli olmuyor. Ancak yine de sahilde incenik kumlar üzerinden güneşlenebilir, uzun sahil şeridi boyunca yürüyüş yapabilirsiniz. Salilde bir kaç tane özel plajda bulunuyor. Şemsiye ve şezlong ihtiyacınızı birinden giderebilirsiniz. 

## İğneada’ da yapılacak aktiviteler? 
Buraya doğa ile iç içe geçireceğiniz bir tatil yapmaya geldiyseniz yüzmek ve güneşlenmek dışında da çok seçeneğiniz bulunuyor. 

- Longoz ormanları içinde yürüyüş yapabilirsiniz. Ancak baştan uyaralım, Belgrad ormanı yürüme parkurunda yürümeye pek benzemiyor. Orman çok sık ve içeride telefonlar çekmiyor. Bu nedenle rehbersiz dolaşmaya kalkarsanız yoldan çok ayrılmayın, kaybolabilirsiniz. İğneada girişindeki Ziyaretçi merkezinde rehber, harita ve broşür bulabilirsiniz. 
- Longoz ormanları içerisinde ATV turu yapabilirsiniz. Bunun için beldede rehberli ATV kiralayabileceğiniz bir kaç yer bulunuyor. Bunlardan biri İğneada Resort Otel. Biz gittiğimizde (2017 Mayıs) ATV başına 100 TL ödeyerek rehberle birlikte kiralayabiliyorsunuz. Küçük gruplar şeklinde sizi bir tura çıkarıyorlar. 
- Mert Gölü’ nde kano yapabilirsiniz. Mert Gölü’ nün deniz ile birleştiği noktadan kano kiralayıp longoz ormanlarının içine kadar girebiliyorsunuz. Burada rehber verilmiyordu ancak gölde nereden girerek longoza ulaşabileceğinizi göstermek için birkaç noktaya renkli dubalar konulmuş. Size verilen talimatları izleyerek longozun içine girebiliyorsunuz. Belirli yerlerde yol biraz daralıyor, ancak sonra tekrar genişiliyor korkmayın :) Zaten gidebileceğiniz yerin de bir sınırı var longozun içerisinde ağaç devrilmiş maksimum oraya kadar gidebilmiştik biz de :) 